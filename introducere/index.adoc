## Eclesiastul - introducere

link:../[Inapoi]

Cartea Eclesiastul vine in ajutorul omului modern intr-un mod extraordinar, prezentandu-i acestuia tot ce s-ar putea face sub soare - si ridica una dintre cele mai importante intrebari existentiale: "Pentru ce traiesc?" - desigur, redactata sub alta forma "ce folos are omul din toata truda pe care si-o da sub soare?" Aceasta truda marcheaza existenta umana adamica, si ne insoteste intreaga viata, iar folosul cautat este scopul, sensul pentru aceasta truda, semnificatia existentei umane. Eclesiastul exploreaza impreuna cu noi tot ce s-ar putea face sub soare, tot ce ar putea da sens vietii pe pamant. Este calatoria lui de viata, iar la finalul acestei calatorii, se naste cartea de fata, care prezinta concluzia calatoriei, concluzia fiecarei incursiuni umane in incercarea de a gasi sens in lumea de sub soare: goana dupa vant.

Suntem azi in fata a mii de alegeri asupra felului in care ne putem trai viata - suntem paralizati de acest paradox al alegerii - putem alege atat de multe lucruri si nu stim ce sa facem cu viata noastra, fiindu-ne frica sa nu o dam in bara si sa alegem gresit. Ne e teama ca nu vom alege cea mai optima sau satisfacatoare varianta si traim mereu cu aceasta frica - oare am ales corect sau as fi putut alege ceva mai bun, care m-ar fi putut face mai fericit, care ar fi putut fi mai semnificativ?

Alteori consideram ca circumstantele in care ne aflam ne limiteaza implinirea sau fericirea - daca as avea un job mai bine platit mi-as putea cumpara si eu un apartament mai mare; daca nu ar trebui sa ascult mereu de parinti m-as distra mai bine cu prietenii; daca as putea pleca din tara, as reusi sa ma realizez; daca as arata mai bine, as avea si eu un prieten; daca as fi intrat la facultatea pe care mi-am dorit-o as fi fost fericit... Si incercam, asemenea lui Solomon, sa exploram si sa gasim in aceste lucruri o implinire de durata, o satisfactie reala.

Ei bine, Eclesiastul ne ia cu sine intr-o astfel de calatorie de explorare si ne zice: vom da la o parte orice restrictii, vom experimenta toate lucrurile, ne vom bucura de toate placerile, vom face tot ce ne doreste inima ... ca sa vedem care este rostul si finalitatea tuturor acestor lucruri: vino cu mine si le vom descoperi impreuna.

Eclesiastul ne scuteste de la a ne investi viata noastra in toate aceste explorari. Ne scuteste de dezamagirea, nefericirea, amarul, durerea, descumpanirea, deceptiile pe care ar trebui sa le traim noi intr-o astfel de cautare. Eclesiastul a experimentat el mai mult decat am putea experimenta noi intr-o viata de om (sau chiar mai multe). In cartea sa, ne ia in calatorie alaturi de el prin toate aceste "dar daca as fi/avea/putea" si ne prezinta concluziile la tot ce am putea face sub soare - totul e desertaciune si goana dupa vant, un abur. Crezi ca ai putea sa incerci mai multe lucruri decat el? Think twice:

- ai putea avea averi mai mari?
- ai putea avea studii mai bine sau cunoaste mai multe?
- ai putea fii mai faimos?
- ai putea face proiecte mai mari si constructii mai impozante? sau participa la lucruri mai interesante?
- ai putea avea in subordine mai multi oameni?
- ai putea avea o casa mai grandioasa sau o gradina mai frumoasa?
- ai putea sa experimentezi si sa te bucuri de mai multe placeri?
- ai putea avea mai multa putere?
- ai putea face ceva mai nou sau mai semnificativ?
- ai putea face ceva de care posteritatea sa isi aduca aminte mai multa vreme?

Totodata, in calatoria lui prin toate acestea, Eclesiastul observa cu fidelitate si intelepciune oameni, principii, situatii de viata, imprejurari si invataturi, despre o multime de teme de interes major pentru noi azi ca societate moderna: munca, timpul si trecerea lui, placerea si senzualitatea, banii si averea, statutul social si prestigiul, omul si Dumnezeu, viata pe pamant si vesnicia, dreptatea si justitia sociala, fericirea si intelepciunea, suferinta, temerea de Domnul, harnicia si satisfactia personala, recunostinta.

Toate aceste teme sunt abordate din perspectiva "vietii sub soare", laitmotiv frecvent al cartii. Limitarea "sub soare", "sub ceruri", intr-un timp efemer pe acest pamant, conduce Eclesiastul la o abordare realista dar sumbra a vietii pe pamant - totul e desertaciune si goana dupa vant - singura speranta si singurul raspuns posibil la acesta realitate dura fiind temerea de Dumnezeu. Orice alt lucru, fara Dumnezeu, nu poate da rost ostenelilor omului pe pamant si existentei sale.

In felul acesta, Eclesiastul aduce sufletului cititorului o perspectiva sumbra dar reala asupra vietii care nu depaseste linia orizontului - un dus rece de care pacatosul care goneste prin lume in caruselul placerilor, al bogatiei, al educatiei sau prestigiului are nevoie pentru a putea cobora cu picioarele pe pamant sau chiar in abisul deznadejdii, pentru ca mai apoi sa vada in Evanghelii stralucind mai tare decat oricand lumina Evangheliei, Soarele neprihanirii, Singurul care da sens real vietii si existentei omului pe pamant.

link:../[Inapoi]