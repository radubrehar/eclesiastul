## Eclesiastul - capitolul 1

link:../[Inapoi]

Capitolul intai, ca de altfel intreaga carte, se deschide cu emiterea concluziei la care a ajuns Solomon in urma cautarilor lui de o viata - totul *sub soare* este desertaciune si goana dupa vant - concluzie de altfel repetata si la finalul cartii, in capitolul 12.

Contextul aceastei concluzii, lucrul care l-a condus pe Eclesiastul in aceasta calatorie de cunoastere in viata, este explicat in versetul 3: *cautarea folosului pentru truda pe care omul si-o da sub soare*. Cautarea pentru semnificatie si sens sub soare sfarseste fara perspective - de aici si dezamagirea exclamata cu atata patos de Eclesiast: "O, desertaciune a desertaciunilor, o...".

Urmatoarele versete exploreaza aceasta desertaciune resimtita de autor:

In fata spectacolului vietii ("un neam trece, altul vine"), pamantul ramane aparent neschimbat, nepasator si nesimtitor. Soarele, cel care lumineaza perspectiva cartii Eclesiastului, rasare si apune mereu la fel, in aceleasi miscari ciclice si nesfarsite. Vantul face aceleasi rotiri iar apa si raurile urmeaza si ele un traseu ciclic. In toate aceste lucruri exista aceeasi ritmicitate si continuitate, greu de acceptat pentru omul trecator, pentru ca el e unul care trudeste, care se osteneste, care se trece. Toate aceste procese naturale se repeta, fara sa le pese de omul vremelnic. Aducerea aminte despre om sau truda lui se sterge odata cu trecerea timpului. Omul si faptele lui vor fi sterse din amintirea celor ce vor urma. In aceasta trecere prin viata, omul e fascinat de lucrurile care il inconjoara: urechea nu se satura sa auda, ochiul nu se satura sa vada, mintea faureste lucruri noi si interesante, dar toate se dovedesc a fi in van, pentru ca nimic nu e nou sub soare, ci trecerea nemiloasa a timpului e cea care a sters lucrurile trecute din amintirea colectiva.

In mijlocul acestei "necurmate framantari", cautarea sensului si semnificatiei devine o preocupare trudnica, grea, pe care Solomon o intreprinde - de altfel, spune el, aceasta este o activitate la care Dumnezeu a supus pe toti oamenii. Cu alte cuvinte, *e de datoria oricarui om sa caute sa inteleaga ce se intampla sub ceruri* si sa inteleaga *rostul* acestor lucruri.

Truda si osteneala cu care se fac toate lucrurile marcheaza acest capitol si urmatorul. Cartea Iov noteaza ca *omul se naste ca sa sufere dupa cum scanteia se naste ca sa zboare* (Iov 5:7). Asadar suferinta si truda sunt aspecte definitorii in existenta umana. Cu multa truda sa-ti scoti hrana din pamant, ii spune Dumnezeu lui Adam. In sudoarea fetei sa-ti mananci painea, pana te vei intoarce in pamant, caci din el ai fost luat, cati tarana esti si in tarana te vei intoarce (Gen 3:17,19). Aceasta idee si acest joc de cuvinte (in ebraica veche, Adam inseamna om, iar adamah inseamna tarana) e preluata si confirmata si de Eclesiastul 6:10 "Ce este omul, se cunoaste dupa numele care i s-a dat de mult: se stie ca este din pamant".

In acest context, cautarea unui scop pentru truda de pe pamant, de sub soare, echivaleaza cu cautarea unui sens al vietii, unui "raison d'etre", unui scop al existentei umane, adamice.

Solomon se imbarca in aceasta calatorie existentiala incepand cu versetul 14. In continuare in versetele si capitolele care urmeaza, exploreaza tot ce ar fi putut explora ca om. Din pozitia sa privilegiata si de om intelept (cel mai intelept de sub soare), a putut sa vada si sa cerceteze tot ce se face sub soare, concluzia reiterata aici fiind ca totul e desertaciune si goana dupa vant. Sa observam accentuarea *sub soare*.

Trebuie mentionat ca explorarea lui Solomon se intinde pe parcursul intregii lui vieti si nu este o explorare punctuala superficiala - iar concluziile sale sunt redactate in cartea de fata, spre finalul vietii.

Un prim pas in calatoria lui Solomon este cunoasterea intelepciunii si a nebuniei ca mod de a da sens vietii sub soare. Acestea insa sunt gasite ca fiind amandoua tot goana dupa vant. Intelepciunea si cunoasterea mintii, intelepciune mai multa chiar decat toti contemporanii sai - toate acestea nu l-au multumit pe Eclesiast in foamea sa dupa sens. Aceasta idee e explorata si in capitolele ulterioare, unde Solomon recunoaste intr-adevar beneficiul intelepciunii in fata nebuniei, insa finalul comun al inteleptului si nebunului il intriga pe Solomon - in fata mortii acestia sunt egali; amintirea amandurora va fi stearsa. Fara perspectiva vesniciei, tavalugul necrutator al timpului in trecerea lui nu face nici o deosebire intre cei doi.

### Aplicatie 

Asa cum ziceam in introducere, Eclesiastul ne picteaza o imagine sumbra a vietii, de care intr-adevar avem nevoie inainte de a putea primi Evanghelia. Atunci cand omul gaseste sens pentru viata sa in lucrurile care il inconjoara, fie ele bune sau morale, in acel moment, nu mai vede nevoia de Dumnezeu. Educatia, stiinta, intelepciunea, filozofia si altele asemenea, nu pot insa sa implineasca existenta umana, oricat de fascinante ar fi. Omul care intelege truda cu care se fac toate lucrurile sub soare, trecerea necrutatoare a timpului peste oameni si toata framantarea din lume, va intelege ca oricat de frumoasa ar fi oferta educatiei sau a stiintei, ea nu va putea oferi un raspuns intrebarii "pentru ce traiesc?".

Acestor oameni truditi si obositi, satui de agitatia si atractiile lumii, Mantuitorul le spune "Veniti la Mine toti cei truditi si impovarati si Eu va voi da odihna. Luati jugul Meu asupra voastra si invatati de la Mine, caci Eu sunt bland si smerit cu inima; si veti gasi odihna pentru sufletele voastre" (Matei 11:28-29). Eclesiastul recunoaste "Mai bine o mana plina de odihna, decat amandoi pumnii plini de truda si goana dupa vant" (Ecl 4:6). Insa odihna pe care o da Domnul Isus e adevarata odihna, una a sufletului, nu a mainilor sau a pumnilor.

****

Desi existenta noastra pamanteasca ramane marcata de trecerea timpului (trecere facuta evidenta de rasaritul si apusul soarelui), gasim in Soarele ce nu apune niciodata o odihna care da sens vietii in truda de pe pamant.

****

Este o odihna promisa de Dumnezeu - "Cine intra in odihna Lui, se odihneste si el de lucrarile lui, cum S-a odihnit Dumnezeu de lucrarile Sale" (Evr 4:10). Atunci cand ne ridicam ochii dincolo de soarele ceresc, sub care e truda si durere, si privim spre Soarele neprihanirii, gasim odihna de care are nevoie sufletul nostru. Desi existenta noastra pamanteasca ramane marcata de trecerea timpului (trecere facuta evidenta de rasaritul si apusul soarelui), gasim in Soarele ce nu apune niciodata o odihna care da sens vietii in truda de pe pamant. Astfel este odihna cereasca, o odihna gasita in relatia cu Domnul Isus, Cel bland si smerit cu inima. Interesant e insa ca odihna Lui presupune un jug, care e bun; si presupune o sarcina, care de altfel e usoara. Jugul este al lui Hristos, nu al nostru, dar El ne cheama sa gasim pace si odihna tragand alaturi de El.

Realitatea vremelniciei noastre pe pamant ramane insa chiar in odihna Sa. Spre deosebire insa de perspectiva limitata sub soare, unde truda nu isi gaseste sens, in relatie cu El gasim sens si directie, gasim pe cineva care sa fie "Eclesiastul" (invatatorul) nostru (invatati de la Mine). Aceasta povara al lui Hristos pe care o purtam, este una sub care nu cadem de oboseala (2 Cor 4:16) "Ci chiar daca omul nostru de afara *se trece*, totusi omul nostru din launtru se innoieste din zi in zi" - ce perspectiva diferita de a lui Solomon. "Intristarile noastre usoare de o clipa", truda pe care o avem de dus "lucreaza pentru noi tot mai mult o greutate vesnica de slava. Pentru ca noi nu ne uitam la lucrurile care se vad ci la cele ce nu se vad; caci lucrurile care se vad sunt trecatoare, pe cand cele ce nu se vad sunt vesnice." (2 Cor 4:16-18)

****

Realitatea vremelniciei noastre pe pamant ramane insa chiar in odihna Sa. Spre deosebire insa de perspectiva limitata sub soare, unde truda nu isi gaseste sens, in relatie cu El gasim sens si directie, gasim pe cineva care sa fie "Eclesiastul" (invatatorul) nostru (invatati de la Mine).

****

link:../[Inapoi]